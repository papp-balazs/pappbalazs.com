<!DOCTYPE html>
<html lang="hu">
<head>
	<title>Boldogok a lelki szegények</title>
	<meta charset="UTF-8">
	<meta name="viewport" content="width=device-width,initial-scale=1">
	<link rel="preconnect" href="https://fonts.googleapis.com">
	<link rel="stylesheet" href="https://fonts.googleapis.com/css2?family=Lora:wght@400;700">
	<link rel="stylesheet" href="styles.css">
</head>
<body>
	<main>
		<h1>„Boldogok a lelki szegények”</h1>
		<p>Mostanában elkezdtem csak úgy sétálgatni a városban.</p>
		<p>Nincs semmi dolgom, de mindig megyek valahova. Csak járom az utcákat és nézem az embereket. Ilyenkor mindig mindenki őszinte. Mindenki lebeg a saját kis buborékjában és egyre mélyebre foly a saját gondolataiban.</p>
		<p>Szeretem az utcán sétáló emberek arcait. Tökéletesen átadják a néphangulatot.</p>
		<p>Gyötrelem.</p>
		<p>Sétálsz az utcán és mindenkin látod, hogy éppen vagy szétveri az ideg vagy elképesztően elszomorítja valami.</p>
		<p>Több állapot nincsen.</p>
		<p>Olyan, hogy valaki az utcán akár egy félmosollyal sétáljon, nem jött még velem szemben. Legalábbis egyedül sétáló embert nem láttam még nem búvalbaszottan.</p>
		<p>Társasággal teljesen más. Olyankor színészkedsz. Nem vagy őszinte.</p>
		<p>Igaz ez rád is, rám is és mindenkire.</p>
		<p>Mások előtt mindenki színészkedik. Ez egy fajta védekezési módszer. Véded magadat és a társaidat is. Véded magat azzal, hogy nem beszélsz a problémáidról.</p>
		<p>Jobb, hogy ha senki sem tud róla. Akkor te se tudsz róla.</p>
		<p>Az meg már olyan, mint ha nem is lenne.</p>
		<p>Végülis tényleg, miért kellene a saját problémáinkkal foglalkozni? Ott vannak a rendszer problémái. Elég azokkal foglalkozni. Minek lapátolnál a fostengerre még pár lapát szart? Attól az még híg marad.</p>
		<p>Pontosan elég azzal foglalkoznod, hogy azt a nyamvadt kis zsebpénzedet hogyan fogod átforgatni egy hónapnyi túlélésre.</p>
		<p>Miért kellene ezt még faszom triviális problémákkal is megspékelni?</p>
		<p>Érzelmi problémák? Minekfoglalkozok vele? Mások előtt úgyis színészkedsz. Nem teljesen mindegy, hogy arra a pár órára milyen érzelmet nyomsz a tested legmélyebb zugába?</p>
		<p>Az, hogy a négy fal között mit csinálsz meg úgy sem érdekel senkit.</p>
		<p>„Nekem mindegy, csak csinálják a négy fal között!”</p>
		<p>Amit nem látok, az meg sem történik.</p>
		<p>Ezért olyan jók ezek az elméleti dolgok. Szabad verseny, függetlenség, demokrácia, egyenlőség. Ezek fogalmi dolgok, nem látod őket. Ergo nincsenek is.</p>
		<p>Egyébként nagyon jó védekezés az a leszarás is!</p>
		<p>Kár, hogy a gyakorlatban eddig még sohasem működött. Meg sohasem fog, hiába magyarázkodni.</p>
		<p>Akkor már tényleg alakítsd inkább át valami mássá. Színészkedj, vágj jó pofit.</p>
		<p>Az embert úgyis meghatározza a környezete.</p>
		<p>Tudod, ha negatív emberekkel vagy körülvéve, akkor egy idő után te is negatív leszel.</p>
		<p>Ezért olyan jó dolog boldognak tettetni magad. Bízol abban, hogy ezzel hátha segítesz valakinek. Sőt, egyszer még jól is esik, mert látod, hogy csupa pozitív ember van körülötted!</p>
		<p>A probléma csupán annyi, hogy ők is pont olyan mocskos színészek, mint te. És pontosan ugyanazt gondolják mint te.</p>
		<p>Nem akarod bevallani, de legbelül ezt te is tudod.</p>
		<p>Hiába érzed azt, hogy téged most csupa nevetős, boldog embert vesz körül, az a fránya elméd pontosan tudja, hogy ez egy ordas nagy kamu.</p>
		<p>És ezzel folytatódik is a negatív gondolatok, a negatív érzelmek áramlása.</p>
		<p>Ugyanott vagy, mint eredetileg, de legalább egy extra lépéssel</p>
		<p>„Nem muszáj nekem is negatívnak lennem. Mutathatnék jó példát is!”</p>
		<p>Persze, mutathatsz, de mindenki tudja, hogy csak balfaszkodsz.</p>
		<p>Kérlek, egészen gyermekkorunk óta színészkedünk. Gondolj csak egy fiatal, óvodás gyerekre. A játékok fele abból áll, hogy másnak adják ki magukat.</p>
		<p>„Én most egy kiskutya vagyok!”; „Én most mozdonyvezető vagyok!”; „Én most egy kalóz vagyok!”</p>
		<p>Benne van már a génjeinkben. Olyan ez, mint a negativitás. Mondjuk rá, hogy népbetegség.</p>
		<p>Faszt!</p>
		<p>Széria-hiba.</p>
		<p>Igaz ez mindenkire. Legyen az magyar, lengyel, csehszlovák, fehér, fekete.</p>
		<p>Olyan ez, mint a harcra való vágy. Kezdődik az is már gyerekkorban.</p>
		<p>A dinók is csak addig menők, amíg egymást szedik széjjel.</p>
		<p>Meg mit gondolsz, miért érdekel annyi gyereket a háború? Azért, mert annyira érdeksek a geopolitikai és gazdasági változások?</p>
		<p>A faszt!</p>
		<p>Azért olyan kurva érdekes, mert a faszok egymást verték meg lődözték.</p>
		<p>Monduk azt is csak azért, mert két geci ott fent azt mondta.</p>
		<p>A harcból áll az egész életünk.</p>
		<p>„Harcolunk a túlélésért!”</p>
		<p>Persze. A szép kis belpesti házunkból, ahol a legnagyobb problémánk azt lehet, hogy elmegy az internet, vagy hogy éppen nincsen melegvíz.</p>
		<p>Nem harcol itt a túlélésért már senki. Túl kényelmesek vagyunk már ahhoz.</p>
		<p>Ellenben harcolunk nagyon sok minden más ellen.</p>
		<p>Főleg olyan dolgok ellen, amelyek nem tudnak visszatámadni.</p>
		<p>Halak ellen nagyon egyszerű szárazföldi csatát nyerni.</p>
		<p>Ezért harcolunk folyton saját magunkkal. Magadat nem fogod bántani.</p>
		<p>Legalábbis normális emberként nem.</p>
		<p>Ha van egyáltalán olyan, hogy normális ember. Mondjuk ha van is, akkor biztosan férfi. Igazából a nevében is benne van, nem?</p>
		<p>De tényleg, milyen jók is ezek a normális emberek.</p>
		<p>Valaki egyszer eldöntötte, hogy mi a norma. Azóta pedig azt követjük.</p>
		<p>Végülis, miért is lenne jó változtatni? Haladni a korral?</p>
		<p>Minek, nekünk így most is tökéletes. Sőt, még annál jobb is!</p>
		<p>Békében, biztonságban élsz nap mint nap.</p>
		<p>Legalábbis, ha normális ember vagy.</p>
		<p>Ha meg nem, akkor van egy rossz hírem: Rábasztál!</p>
		<p>De igazából mindegy, sőt jobb is így! Csak hátráltattad volna a jövő generációját. Ne adj isten, elferdítetted volna őket! Legalábbis a gondolataikat. Az meg azért elég nagy bűn.</p>
		<p>Meg elvégre is, miért borítanál fel egy tökéletesen működő rendszert? Mindenki felhúzza a maszkot és kész is a homogén társadalom.</p>
		<p>Kell ennél jobb? Mindenki ugyanazt akarja! Akkor ugye nincsenek viták. Mondjuk jobb is, mert a kultúránk úgysincs meg hozzá.</p>
		<p>Olyan, hogy valami nem működik úgy sincsen. Mi közelítjük meg a dolgokat rosszul!</p>
		<p>Nem tudsz elmenni külföldre nyaralni? Akkor minek akarsz? Neked miért nem jó a megszokott hazai?; Megerőszakoltak? Minek mentél oda?; Abortuszt szeretnél? Akkor minek estél teherbe? Amúgy is, keresztény elvek.</p>
		<p>Persze az új változat, a régi már kicsit elavult!</p>
		<p>Ja, hogy te nem keresztény vagy? Tán megfertőzött a Nyugat? Csak azt ne mondd, hogy még buzi is vagy! Hagyjuk meg a ferde szexualitást a hanyatló nyugat ópiumának!</p>
		<p>Gender-probléma meg ilye hülyeségek... Nálunk amúgy sem gender van, hanem nem!</p>
		<p>Nem. Nem. Nem. Nem.</p>
		<p>Ha meg nem tetszik, akkor el lehet innen költözni!</p>
		<p>Persze, ha nem köt ide a hitel, de az már részlet-kérdés.</p>
		<p>Úgyis csak egyet vettél fel. Babavárót nem lehet, ha csak nem normális családot alapítasz: Apa, Anya, Gyerek.</p>
		<p>Szentháromság.</p>
		<p>Belegondolva, egészen jó a helyzet. Máshol a ferde, fejlődést károsító embereket lelövik. Nálunk csak megfosztják az alapvető emberi jogaiktól.</p>
		<p>Végülis, a végkimenetel ugyanaz.</p>
		<h1><i>fin</i></h1>
	</main>
</body>
</html>
